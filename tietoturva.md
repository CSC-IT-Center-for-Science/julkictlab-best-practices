---
layout: default
---

[Creative Commons -lisenssit](http://creativecommons.fi/){:target="_blank"}
: EU:n tavoitteena on, että lainsäädäntöön perustuvia poikkeuksia lukuun ottamatta kaikki julkisen sektorin hallussa olevat tiedot ovat uudelleenkäytettävissä kaupallisiin ja ei-kaupallisiin tarkoituksiin. Tämä voidaan saavuttaa avaamalla tietovarannot Creative Commons CC BY 4.0 -lisenssillä. Creative Commons 4.0 -lisenssiperhe huomioi eri oikeusjärjestelmien erityispiirteet kuten tietokantojen sui generis -suojan Euroopan unionissa.

[Henkilötietolaki](http://www.finlex.fi/fi/laki/ajantasa/1999/19990523){:target="_blank"}
: Henkilötietolain tarkoituksena on toteuttaa yksityiselämän suojaa ja muita yksityisyyden suojaa turvaavia perusoikeuksia henkilötietoja käsiteltäessä sekä edistää hyvän tietojenkäsittelytavan kehittämistä ja noudattamista. Koska jo automaattisesti kerättävä tieto voi muodostaa henkilörekisterin, on useimmissa palveluissa otettava huomioon lain vaatimat velvoitteet, kuten esimerkiksi tietojen suojaus, vaatimus määritellä henkilötietojen käsittelyn tarkoitus ja näiden käsittely etukäteen, tarpeellisuus- ja virheettömyysvaatimukset.

[EU:n vuoden 2015 tietosuojauudistuksen](http://ec.europa.eu/justice/data-protection/reform/index_en.htm){:target="_blank"} (aiheesta [Suomeksi](http://www.tietosuoja.fi/fi/index/lait/euntietosuojauudistus.html){:target="_blank"}) myötä henkilörekisterin pitäjän velvollisuudet ja vaatimukset ovat edelleen kiristymässä. Myös henkilötietojen käytön ja käyttöluvan kanssa on syytä olla entistä tarkempi. Samaten henkilöille on tullut tai tulossa lisää oikeuksia esimerkiksi tietojensa poistamiseen (nk. oikeus tulla unohdetuksi) tai tarkistuttamiseen.

[Tietosuojavaltuutetun toimisto](http://www.tietosuoja.fi){:target="_blank"} tarjoaa paljon tietoa laista ja tämän lisäksi myös työkaluja lainsäädännön noudattamiseen. Löydät Tietosuojavaltuutetun toimiston sivuilta esimerkiksi valmiita pohjia [tietosuojaselosteeseen](http://www.tietosuoja.fi/fi/index/materiaalia/lomakkeet/rekisteri-jatietosuojaselosteet.html){:target="_blank"} käytettäväksi oman palvelusi ohessa.

[JHS-suositukset](http://www.jhs-suositukset.fi/){:target="_blank"}
: JHS-suositukset koskevat valtion- ja kunnallishallinnon tietohallintoa. Sisällöltään JHS voi olla julkishallinnossa käytettäväksi tarkoitettu yhtenäinen menettelytapa, määrittely tai ohje. JHS-järjestelmän tavoitteena on parantaa tietojärjestelmien ja niiden tietojen yhteentoimivuutta, luoda edellytykset hallinto- ja sektorirajoista riippumattomalle toimintojen kehittämiselle sekä tehostaa olemassa olevan tiedon hyödyntämistä.

[OWASP](http://www.owasp.org){:target="_blank"}
: OWASP (Open Web Application Security Project) tarjoaa laajasti tietoa ohjelmistojen tietoturvaan liittyen, kuten tiettyjen teknologioiden suojaamisesta, testaamisesta sekä tilastoa yleisimmistä turvallisuusuhista. Materiaali on englanninkielistä.

[VAHTI-ohjeet](https://www.vahtiohje.fi/web/guest/vm-vahti-ja-tietoturvallisuus){:target="_blank"}
: Valtiovarainministeriö ohjaa ja yhteen sovittaa julkishallinnon ja erityisesti valtionhallinnon tietoturvallisuuden kehittämistä. Ministeriön asettama Valtionhallinnon tietoturvallisuuden johtoryhmä VAHTI on hallinnon tietoturvallisuuden ohjaamisen, kehittämisen ja koordinaation elin. VAHTI käsittelee kaikki merkittävät valtionhallinnon tietoturvallisuuden linjaukset ja tietoturvatoimenpiteiden ohjausasiat.
